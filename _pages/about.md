---
layout: post
title: "Cosa succede qua?"
author: "Trapuz"
permalink: /about/
---

Scrittore in erba che, tra un feriale e l'altro, scrive racconti di fantascienza. Per spronarmi partecipo anche a un po' di concorsi. Non quantifico il numero perché, in meno di due anni di "attività", ho perso il conto.

Risultato? File Word dai dubbi nomi, "Nuove Cartelle" sparse ovunque, insomma sano disordine tra Google Drive e PC di casa. Racconti sparsi nu po' ovunque, abbozzati, non corretti oppure spediti via mail a chissà dove. Quando navigo tra quelle cartelle vedo i file .docx annaspare, e man mano mi dimentico che loro stessi siano il file originale, o un abbozzo, o una copia del cazzo non rimossa. Nel peggiore dei casi addirittura, mi dimentico di averli scritti.
Al di fuori della qualità di quei racconti, questo stato nervoso non mi piace: sono idee che rimangono lì ad attendere senza uno scopo preciso. Un tarlo quindi ha preso il sonno delle mie giornate quotidiane...

# Cosa dovrei farci con questi racconti?

Siamo nel 21 esimo secolo no? Internet sarà mio amico. Mi sono quindi scervellato: ho scoperto il mondo dei magazine. I N F I N I T O. Il solo pensiero di quante riviste esistano mi genera orrore cosmico. In questo momento, sono sicuro, almeno 5 riviste stanno prendendo forma, ognuna con il proprio concorso, idea editoriale, tempi, argomenti, e così via.

Pubblicare con una casa editrice, si molto bello ma... come? A volte le case sono disponibili, in un lasso di tempo limitato, alla raccolta libera di racconti lunghi o libri interi, ma questo è il puro caso particolare. Un mare di file, ogni giorno travolge il loro indizzo mail, e il tuo racconto, assumiamo il migliore del mondo, si perde in quelle onde differentemenete formattate. Ecco perché esistono i concorsi, puro *scouting editoriale* per così dire (esiste questo termine?).

Il *self-publishing*? Stesso problema. Troppa carne al fuoco. Vino annacquato. Rimane però la scelta più allettante, anche all'orgoglio: non tutti possono pubblicare un libro... o forse si? Magari in futuro potrei decidere di farlo.

# Cosa rappresenta questo sito quindi?

Parto dal dire che questo non è una rivista, una casa editrice ecc...
È un **ostello**. Li raccatto da strada e gli do una lucidata. Poi, chiavi in mano, gli do una stanza dove andare. In pratico correggo quei racconti, e li pubblico in un post seguendo le norme Creative Commons, senza scopi di lucro. Dentro ogni post troverete una piccola anteprima (per i più grandi ovviamente) e i file in diverso formato, pronti per essere scaricati.

Per il momento staranno qua, con vitto e alloggio assicurato a non a marcire in qualche cartella dal nome "asdfg".

Vediamo quanto dura questa buffonata.